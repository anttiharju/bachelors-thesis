# Kandidaatintutkielman arviointiperusteet

Löydettävissä myös sivulta https://www.jyu.fi/it/fi/ohjeita-opiskelijalle/opiskelu/kandidaatin-tutkielma/tjt-opinnaytetyo

| Arviointialue                             | 1                                                                                                                                                                                                                        | 2 | 3                                                                                                                                                                                                                                         | 4 | 5                                                                                                                                                                                                                                                                                                                                                                                                                                                                                                                                                                                                              |
|-------------------------------------------|--------------------------------------------------------------------------------------------------------------------------------------------------------------------------------------------------------------------------|---|-------------------------------------------------------------------------------------------------------------------------------------------------------------------------------------------------------------------------------------------|---|----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Lähteiden valinta ja perehtyneisyys       | 20 lähdettä, joista vähintään puolet on tieteellisiä, vertaisarvioituja lähteitä. Perustellusti tästä voidaan poiketa. Lähdekirjallisuus on aiheeseen liittyvää.                                                         |   | 25-30 lähdettä. Lähdeaineisto on pääosin alan tieteellistä kirjallisuutta ja se on valittu tarkoituksenmukaisesti.                                                                                                                        |   | Tiedonhakuprosessi on tarkasti raportoitu ja tutkimustehtävän kannalta kattavasti, tarkoituksenmukaisesti ja onnistuneesti toteutettu. Kirjoittaja osoittaa tutkimusaiheen hyvää käsitteellistä hallintaa. Kyetty esittämään lähdekritiikkiä. A) Vähintään 30 lähdettä, joista kaikki ovat aiheeseen liittyviä, julkaistu korkeatasoisilla tieteellisillä foorumeilla, niiden tarkastelu on perusteellista ja osoittaa, että kirjoittaja on perehtynyt kirjallisuuteen huolellisesti. B) 50 lähdettä, mutta tarkastelu ei ole yhtä perinpohjaista eivätkä julkaisukanavat yhtä korkeatasoisia kuin kohdassa A. |
| Tutkimuksen jäsentely                     | Tutkimusraportissa on johdanto, yhteenveto ja vähintään kaksi sisältölukua. Sisältölukujen alla on vähintään kaksi alalukua. Jokaisen sisältöluvun alussa on johdanto sisältölukuun. Keskeiset käsitteet on tunnistettu. |   | Tutkimusaihe on onnistuneesti motivoitu. Tutkimusprosessi on esitelty johdannossa. Keskeiset käsitteet on määritelty selkeästi ja niitä on käytetty johdonmukaisesti.                                                                     |   | Tutkielman rakenne on tasapainoinen ja muodostaa loogisen ja eheän kokonaisuuden.                                                                                                                                                                                                                                                                                                                                                                                                                                                                                                                              |
| Tulosten tarkastelu ja johtopäätökset     | Esitettyihin tutkimuskysymyksiin on vastattu, mutta osittain puutteellisesti.                                                                                                                                            |   | Tutkielmassa esitetään kirjallisuuden pohjalta synteesi, jonka avulla tutkimuskysymyksiin vastataan. Synteesi edellyttää useamman lähteen vertailua ja/tai yhdistämistä. Kirjoittaja pystyy esittämään relevantteja jatkotutkimusaiheita. |   | Tutkimuksen tulokset on johdettu kirjallisuudesta johdonmukaisesti laajan synteesin avulla ja ne perustuvat loogiseen argumentaatioon. Tulokset esitetään tarkoituksenmukaisella ja oivaltavalla tavalla, esim. mallia tai viitekehystä käyttäen. Kirjoittaja kykenee kytkemään esittämänsä tulokset kirjallisuuteen ja osoittamaan puutteita aihealuetta koskevassa nykyisessä tietämyksessä. Kirjoittaja pystyy myös tunnistamaan tutkimuksensa rajoitteita.                                                                                                                                                 |
| Tekijän itsenäisyys ja työn omintakeisuus | Tutkielma on tekijän itsensä kirjoittama.                                                                                                                                                                                |   | Työ on toteutunut aikataulun mukaisesti. On kyetty ohjaajan avustuksella suunnitelmalliseen tutkimustyöhön ja tekemään onnistuneita tutkimuksen toteuttamista koskevia valintoja ja ratkaisuja.                                           |   | Tutkimustyö ja sen raportointi on onnistuneesti toteutettu. Tutkimuksen toteuttamista koskevat ratkaisut ovat oivaltavia, onnistuneita ja pääosin tehty itsenäisesti. Tarjottua ohjausresurssia on osattu hyödyntää tarkoituksenmukaisesti ja taitavasti. On onnistuttu muodostamaan aito kontribuutio A) lähdeaineiston taidokkaan synteesin, B) uuden näkökulman ja/tai C) tuoreen ja kekseliään tutkimusaiheen mahdollistamana.                                                                                                                                                                             |
| Esittämisen selkeys ja kieliasu           | Tutkielma noudattaa pääosin laitoksen raportointiohjetta. Kieliasu on enimmäkseen ymmärrettävää asiatekstiä.                                                                                                             |   | Tutkielma noudattaa lähes virheettömästi laitoksen raportointiohjetta muotoilun ja viittaustekniikan osalta. Kieliasu on ymmärrettävää ja lähes virheetöntä tieteellistä asiatekstiä.                                                     |   | Tutkielma noudattaa täysin raportointiohjetta. Kieli on lähes virheetöntä ja helppolukuista tieteellistä asiatekstiä.                                                                                                                                                                                                                                                                                                                                                                                                                                                                                          |